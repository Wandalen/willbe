### Селектор

Рядок-посилання на ресурс або декілька ресурсів модуля.

### Селектор з ґлобом

Селектор, який для вибору ресурсу використовує пошукові шаблони - ґлоби.  

[Globbing](https://linuxhint.com/bash_globbing_tutorial/) - представляє собою аналог регулярних виразів  для пошуку файлів в bash-терміналі.  

#### Приклад секцій `will-файла` з селекторами  

![selector.png](./Images/selector.png)

На рисунку в збірці `export` використовується два види селекторів. Селектор `export.*` використовує ґлоб `*`, який означає будь-яку кількість симоволів, включаючи, відсутність символів. Таким чином, він може обрати кроки `export.single` i `export.multi` (позначено синіми стрілками). Вибір кроку здійснюється [порівнянням мапи критеріонів](Criterions.md). Аналогічно здійснюється вибір шляхів кроками `export.single` i `export.multi`.  

Селектори `step::delete.out` в збірці `export` і `path::out` в кроці `delete.out` - прості - мають пряме посилання на ресурс.  В `will-файлі` використовуються селектори вигляду `Назва секції :: Назва ресурса` - віддається перевага, якщо йде посилання на ресурс секції `will-файла`. 

### Ґлоб з ассертом

Обмеження кількості ресурсів, що мають бути знайдені селектором з ґлобом

Ассерт - це спеціальна конструкція, що дозволяє перевіряти припущення про значення довільних даних в довільному місці програми.  

При побудові модуля дані зводяться до ресурсів `will-файла` і припускається, що селектор вибирає задану (запрограмовану) кількість ресурсів. Якщо використовуються прості селектори, то це припущення вірне, а в випадку використання ґлобів не виключена логічна помилка. Тому, використання ґлобів разом з ассертами є гарною практикою.   

Ґлоб з ассертом - обмеження вибірки селектора з ґлобом числовим значенням для локалізації місця помилки та попередження виконання небажаних дій.   

#### Приклад алгоритму перевірки на кількість входжень

![criterions.and.assert.png](./Images/criterions.and.asserts.png)

Алгоритм виконує перевірку ресурсів на співпадіння мап [критеріонів](Criterions.md)- при їх співпадінні, утиліта інкрементує лічильник ресурсів. Після перевірки всіх ресурсів значення лічильника порівнюється з встановленим в ассерті. В випадку неспівпадіння значень утиліта видає повідомлення про помилку.  

### Використання ассертів

Ассерт записуєтся після ґлобу та має вигляд `=n`, де `n` - позначає кількість входженнь. Наприклад, в більшості випадків, селектор має обирати один ресурс секції `will-файла` і тому використовується ассерт '=1'.  

#### Приклад `will-файла` з використанням ассертів  

![asserts.png](./Images/asserts.png)  

На рисунку селектор `step::export.*` в збірці `export` може виконати кроки `export.single` i `export.multi`. Через помилку в `will-файлі` (відсутність критеріонів в кроці `export.multi` - див. [критеріон](Criterions.md)) побудова буде зломана, оскільки, за один крок в сценарії збірки виконується один крок в секції `step`. Без ассертів утиліта `willbe` видасть повідомлення про помилку, яку буде складно локалізувати, а при використанні ассертів в термінал виводиться повідомлення про місце і ресурси, в яких виникла помилка.  Також, розробник обмежив кількість входжень файлів, які починаються на `fileTo` п'ятьма файлами (поле `path: 'fileTo*=5'` в шляху `fileToExport.multi`). Якщо кількість входжень зміниться, то побудова буде відмінена.

![assert.message.png](./Images/assert.message.png)  

На рисунку показано частину повідомлення про помилку в виборі ресурсів для `will-файла` на рисунку вище.  
   

