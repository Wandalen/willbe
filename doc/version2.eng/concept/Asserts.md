# Ґлоб з ассертом

Обмеження кількості ресурсів, що мають бути знайдені селектором з ґлобом

Ассерт - це спеціальна конструкція, що дозволяє перевіряти припущення про значення довільних даних в довільному місці програми.  
При побудові модуля дані зводяться до ресурсів `will-файла` і припускається, що селектор вибирає задану (запрограмовану) кількість ресурсів. Якщо використовуються прості селектори, то це припущення вірне, а в випадку використання ґлобів не виключена логічна помилка. Тому, використання ґлобів разом з ассертами є гарною практикою.   
Ґлоб з ассертом - обмеження вибірки селектора з ґлобом числовим значенням для локалізації місця помилки та попередження виконання небажаних дій.   
На схемі зображений спрощений алгоритм перевірки на кількість входжень.

![criterions.and.assert.png](./Images/criterions.and.asserts.png)

Ассерт записуєтся після ґлобу та має вигляд `=n`, де `n` - позначає кількість входженнь. Наприклад, в більшості випадків, селектор має обирати один ресурс секції `will-файла` і тому використовується ассерт '=1'.  

![asserts.png](./Images/asserts.png)  

На рисунку селектор `step::export.*` в збірці `export` може виконати кроки `export.single` i `export.multi`. Через помилку в `will-файлі` (відсутність критеріонів в кроці `export.multi` - див. критеріон) побудова буде зломана, оскільки, за один крок в сценарії збірки виконується один крок в секції `step`. Без ассертів утиліта `willbe` видасть повідомлення про помилку, яку буде складно локалізувати, а при використанні ассертів в термінал виводиться повідомлення про місце і ресурси, в яких виникла помилка.  
На рисунку показано частину повідомлення про помилку для `will-файла` на рисунку вище:  

![assert.message.png](./Images/assert.message.png)  

Також, розробник обмежив кількість входжень файлів, які починаються на `fileTo` п'ятьма файлами (поле `path: 'fileTo*=5'` в шляху `fileToExport.multi`). Якщо кількість входжень зміниться, то побудова буде відмінена.   
